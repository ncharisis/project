# project
### Το παρόν readme file έχει δημιουργηθεί για την παρουσίαση των αποτελεσμάτων της εργασίας του μαθήματος "Τηλεπισκόπηση & Ανάλυση Εικόνων!!!

Ξεκινώντας με το 1ο ερώτημα της εργασίας, δημιουργήσαμε ένα διάγραμμα στο οποίο παρουσιάζονται οι δείκτες NDVI και NDWI, κατά το χρονικό διάστημα από 1-1-2021 έως και 13-6-2023.
Ο δείκτης NDVI μας δείχνει της παραλλακτικότητα που υπάρχει στη καλλιέργεια όσον αφορά τη βλάστηση και παίρνει τιμές από -1 έως 1. Τιμές μικρότερες του 0.1 χαρακτηρίζουν το γυμνό έδαφος, τιμές από 0.2 έως 0.5 υποδεικνύουν την ύπαρξη βλάστησης ενώ πάνω από 0.6, έχουμε πυκνή βλάστηση. Αντίστοιχα, ο δείκτης NDWI, μας επιτρέπει να εντοπίζουμε περιοχές ή σημεία στα οποία υπάρχει νερό. Οι τιμές που λαμβάνει είναι από -1 έως 1. Από -1 έως – 0.3, έχουμε ξηρές επιφάνειες, δίχως ύπαρξη νερού, από -0.3 έως 0, λιγότερο ξηρές επιφάνειες, πάλι χωρίς την ύπαρξη νερού, από 0 έως 0.2 υφίσταται μια μικρή ποσότητα νερού ενώ πάνω από 0.2 έχουμε επιφάνειες με νερό. 

![1graph](https://github.com/ncharisis/project/assets/137705407/56141bd3-d447-43b5-836a-2760542db17f)

Με βάση λοιπόν το διάγραμμα 3ετίας του αγροτεμαχίου μας, από τον δείκτη NDVI και τις απότομες μειώσεις στη τιμή του καταλαβαίνουμε ότι πρόκειται για καλλιέργεια η οποία βρίσκεται στο αγροτεμάχιο καθ’ όλη τη διάρκεια του έτους, ενώ ξεκινώντας από την άνοιξη, αυτή κόβεται όντας χλωρή, σε στάδιο πυκνής βλάστησης και στη συνέχεια έχουμε επαναβλάστηση. Αυτή η διαδικασία παρατηρούμε να συμβαίνει 4 με 5 φορές ανά έτος. Υποθέτουμε ότι η καλλιέργεια του αγροτεμαχίου είναι μηδική διότι και στα 3 χρόνια ο δείκτης δε μειώθηκε σε τέτοιο επίπεδο ώστε να συμπεράνουμε ότι το αγροτεμάχιο έχει καλλιεργηθεί. Τέλος, παρατηρούμε ότι για το καλλιεργητικό έτος 2023, η πρώτη κοπή της καλλιέργειας συνέβη τέλος άνοιξης με αρχές καλοκαιριού σε αντίθεση με τις άλλες δύο χρονιές που είχε ξεκινήσει από μήνα Μάιο περίπου. Αυτό συνέβη φέτος λόγω των παρατεταμένων βροχοπτώσεων που είχαμε τον μήνα Μάιο και δεν επέτρεψαν τον παραγωγό να μπει και να κόψει. Μικρές μειώσεις στη τιμή του NDVI υποθέτουμε ότι συμβαίνουν λόγω νεφοκάλυψης.
# 
Συνεχίζοντας με το 2ο ερώτημα της εργασίας, δημιουργήσαμε έναν ιστότοπο (https://ncharisis.github.io/project/#19/39.76497/22.36259) όπου μπορούμε να δούμε την παραλλακτικότητα του αγροτεμαχίου μας σύμφωνα με τους δείκτες GBNDVI, GRNDVI, RBNDVI και WDRVI. Ο χάρτης αυτός δημιουργήθηκε με το πρόγραμμα ArcMap, ενώ μέσω του QGiS έγινε η δημουργία ενός καταλόγου αρχείων ώστε να είναι δυνατή η κατασκευή της ιστοσελίδας. Ύστερα, μέσω του ArcMap και του εργαλείου Statistics (Attribute Table), πήραμε τα περιγραφικά δεδομένα του κάθε δείκτη.

![gbndvi](https://github.com/ncharisis/project/assets/137705407/249eb35a-822f-4b9a-bb3f-12402e08277f)

Οι δείκτες GBNDVI, GRNDVI και RBNDVI σύμφωνα με τη βιβλιογραφία παρουσιάζουν μεγαλύτερη συσχέτιση όσον αφορά τον δείκτη LAI (δείκτης μέτρησης χλωροφύλλης). Και αυτό διότι κυρίως οι μπάντες GREEN και BLUE δείχνουν να αποτυπώνουν με  μεγαλύτερη ακρίβεια την ανακλαστικότητα της βλάστησης σε σχέση με τη RED μπάντα. Εάν το σκεφτούμε πιο διεξοδικά, σε ένα υγιές φύλλο, η RED μπάντα απορροφάται περισσότερο απ’ όλες τις άλλες. Ενώ τη μεγαλύτερη ανακλαστικότητα έχει η NIR και η GREEN. Στο δικό μας αγροτεμάχιο, οι δείκτες GBNDVI και GRNDVI είναι σχεδόν πανομοιότυποι. Αυτό σημαίνει ότι η BLUE και RED μπάντα έχουν πανομοιότυπα ποσοστά ανακλαστικότητας. Όμως, ο δείκτης RBNDVI, μεσοσταθμικά είναι λίγο μεγαλύτερος από τους άλλους 2. Αυτό συνεπάγεται ότι οι μπάντες RED και BLUE έχουν μικρότερα ποσοστά ανακλαστικότητας απ’ ότι η GREEN. 

![grndvi](https://github.com/ncharisis/project/assets/137705407/e692b952-738f-43f5-a47e-e95bd56adc7d)

Ο δείκτης WDRVI, χρησιμοποιείται για να εξαλείψει το πρόβλημα του saturation που δημιουργείται με το δείκτη NDVI. Πρόκειται στην ουσία για το στάδιο εκείνο της καλλιέργειας όπου οι χρωστικές των φύλλων της καλλιέργειας φτάνουν σε ένα κρίσιμο επίπεδο όπου η ανακλαστικότητα της NIR μπάντας αυξάνεται ενώ η RED μπάντα παραμένει στα ίδια ποσοστά ανακλαστικότητας καθώς ακόμη απορροφάται από τα φυτά. Έτσι ο NDVI δεν είναι τόσο ακριβής σε εκείνα τα στάδια ανάπτυξης της καλλιέργειας. Με τη χρήση ενός συντελεστή βαρύτητας στο τύπο υπολογισμού του NDVI, προσπαθούμε να εξαλείψουμε την αύξηση του ποσοστού ανακλαστικότητας της μπάντας NIR και έτσι να έχουμε μια καλύτερη και ακριβέστερη εικόνα σχετικά με τη παραλλακτικότητα και την υγεία της καλλιέργειας.

![rbndvi](https://github.com/ncharisis/project/assets/137705407/0c4a205b-09d5-48eb-85e0-ebfe0d4e697b)

Επίσης, η διαφορά των ελάχιστων και μέγιστων τιμών και των τεσσάρων δεικτών είναι πολύ μικρή. Άρα το αγροτεμάχιο παρουσιάζει μικρή παραλλακτικότητα.

![wdrvi](https://github.com/ncharisis/project/assets/137705407/5c2e25cf-9b80-432d-8d53-3fbbbbbcd071)

Τέλος, οι δείκτες GBNDVI, GRNDVI και RBNDVI παρουσιάζουν αρκετά μεγάλη συσχέτιση μεταξύ τους καθώς οι μέσοι όροι τους είναι πολύ κοντά. Ωστόσο, τη μεγαλύτερη συσχέτιση έχουν οι GBNDVI και GRNDVI.
